>Projektplanen har till syfte att kommunicera de grundläggande avgränsningarna i projektet i form av tid, budget och resurser samt hur dessa är organiserade. Tilltänkta läsare är beställare, ledning och projektdeltagare.
>
>I projektplanen och tillhörande dokument ska man löpande kunna följa arbetets gång och enkelt avgöra om projektet håller sig inom uppsatta ramar samt vilka avsteg som gjorts.
>
>Projektplanen kan innehålla:
>
>* Projektnamn
>* Uppdragstagare med kontaktuppgifter
>* Bakgrund till projektets uppkomst
>* Syfte med projektet
>* Projektets övergripande mål
>* Resursplan
>* Tidplan för projektet, med milstolpar för deadlines, beakta speciellt hårda deadlines som inte går att flytta på
>
>I början är projektplanen ofta ganska grov och opålitlig. När du går in i konstruktionsfasen så ska dock projektplanen vara tillräckligt solid och större avsteg kan anses som allvarliga.
