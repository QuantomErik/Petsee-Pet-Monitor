Product backlog (Kravspecifikationen) kan vara ett eller flera dokument beroende på projektets behov.
Syftet med detta är att tydligt visa vad systemet skall göra för att uppfylla baskraven i visionen. På detta sätt kan din product backlog ses som en detaljering av baskraven, kraven skall vara såpass detaljerade att de går att implementera och testa. Dokumenten arbetas med och uppdateras löpande under projektets gång. Kraven skall vara i prioritetsordning baserat på värde för produkten.

Att dokumentera och hantera krav är mycket svårt och det finns många metoder för detta. En teknik för kravdokumentation som blivit populär i framförallt interaktiva system är Use Cases och User Stories. Andra sätt är enkla listor med “Systemet skall”, tabeller och tillståndsmaskiner kan vara bra för regelbaserade system.

Det är viktigt att ni väljer de tekniker som krävs för ert projekt. 

Generella krav på krav är:
* Unikt id
* Tydligt förklarande namn
* Typ/klassificering: (enligt någon modell t.ex. Projektkrav, Kvalitetskrav, Funktionellt krav, FURPS+)
* Status (implementerat, testat, ogiltigt, …)
* Tydlig beskrivning av kravet som går att förstå
* Testbart, ni måste kunna testa kravet hur skall det gå till, referens till testfall
* Icke motsägelsefullt, två krav får inte säga emot varandra.
* Prioritet
* Beroenden till andra krav